A mohácsi busójárás
A hagyomány eredete 
A busójárás, mint népszokás eredete a törökök kiűzésének legendáját eleveníti fel. A történet szerint az elbujdosott sokácok a mocsáros vidékeken rejtőztek, míg aztán meg nem elégelték az elnyomást – és rémisztő álarcokba, álruhákba öltözve áthajóztak a Dunán, alaposan ráijesztve az őket rabigában tartó törökökre. 
Mohácsra a sakácok csak több tíz évvel az 1687-es felszabadulás után költöztek be, és vitték magukkal a legendát – amelyről később, a 18. század környékétől minden évben a tavaszi napfordulót követő holdtöltekor emlékeznek meg busójárás formájában. 
Az esemény mára hatalmas népszerűségnek örvend, és évről évre egyre több turista látogatja meg a minden bizonnyal nagyon emlékezetes, látványos ünnepet. 
A hagyomány szerint
A fenti történetből kiindulva a hagyományok szerint a busójárás éjszakáján a hagyományőrzők ijesztő, félelmetes maszkokat és jelmezeket húznak, valamint rengeteg olyan eszközt vesznek magukhoz, amellyel hangzavart lehet csapni – hiszen a legenda szerint a sakácok is így félemlítették meg az elnyomó török tábort. 
A rendezvény leglátványosabb éjszakája mindig Farsangvasárnapra esik, amikor is a helybéli hagyományőrzők eljátsszák a busók partra szálását. Ez egy nagyon látványos esemény, amelynek során ladikokkal, csónakokkal érkeznek meg a beöltözött résztvevők, és kolompjaikkal, botjaikkal hatalmas hangzavart csapnak. 
Idén is fantasztikus élményekkel gazdagodhatsz Mohácson 
Mint minden évben, idén is megrendezésre kerül a Mohácsi Busójárás. A farsangi és téli időszakot lezáró rendezvény február 8-án veszi kezdetét, és minden eddigi évnél több busó fogja várni az idelátogatókat. 
A többnapos rendezvény során több helyszínen, nagyjából 80 programot kínálnak majd. A legfőbb látványosságot a farsangvasárnap jelenti: közel 1.000 birkabundás, álarcos busó vonul végig szekereken, kocsikon és gyalog a városon, hogy aztán a főtérre érve szabad farsangolásba kezdjen, táncolva, bolondozva a népünnepély közönségével. Időnként ágyúk dörrenése szakítja félbe a teret betöltő sokac muzsika hangjait: a jelmezesek nem csak rikoltozásukkal, hanem ezzel is igyekeznek elijeszteni a telet, a hideget. Mikor besötétedik, meggyújtják a tér közepén elhelyezett, hatalmas máglyát, hogy annak magasra felcsapó lángjai elégessék a telet jelképező koporsót. 
A busójárás programját nem irodánk, hanem a Mohácsi Önkormányzat szervezi, beleszólásunk nincs.
Link: Kattints a 2018-as hivatalos mohácsi busójárás programjai 
http://www.mohacsibusojaras.hu/?b=46
Összefoglalóan - Mi a busójárás?
Farsangi népszokás
Többnapos karnevál
Mohácsi környéki népszokás
Sokác hagyomány
Célja: tél elűzése tavasz várása
UNESCO Szellemi örökségek listája (2009)
Hungarikum (2012)